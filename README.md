Proje Özeti:

Bora Özkent adında bir yatırımcı var. Canlı yayınlarını ve videolarını severek takip ediyorum. Bir gün bir yayınında İstanbul’dan Çanakkale’ye taşındığını ve bu süreçte ciddi nakliye sorunları yaşadığını anlattı. Bu alanda büyük bir eksiklik olduğunu, özellikle eşyaların sadece taşınmakla kalmayıp yeni eve düzenli bir şekilde yerleştirilmesi gibi hizmetlerin de sunulabileceği bir platforma ihtiyaç duyulduğunu dile getirdi. “Keşke böyle bir platform olsa” dediği an, bizde bir fikir oluştu.

Bu konuşmadan ve gözlemlerimizden ilham alarak, e-ticaret ve yazılım tabanlı bir hackathon projesi geliştirmeye karar verdik. Projemizin temel amacı şu:
Proje Fikri:

Kullanıcıların çeşitli sektörlerde veya gündelik yaşamda karşılaştıkları problemleri yazılımsal çözüm fikirleri olarak siteye yükleyebilecekleri bir platform oluşturuyoruz. Bu fikirler platform tarafından analiz edilir, lisanslanır ve geliştiricilere sunulur.
Platformun İşleyişi:

    Fikir Gönderimi: Kullanıcılar karşılaştıkları problemlerden yola çıkarak çözüm fikirlerini yazar.

    Lisanslama: Platform, bu fikirleri analiz eder ve uygun olanları dijital olarak lisanslar.

    Fikrin Yayınlanması: Lisanslanan fikirler, yazılımcıların erişimine açılır.

    Projeye Katılım: Geliştiriciler, ilgi alanlarına ve beceri düzeylerine göre bu projelere katılabilir.

    Hisse Dağılımı: Proje tamamlandığında, fikir sahibi ve projeyi geliştiren kişiler belirli oranlarda hisse sahibi olurlar.

    Proje Vitrini: Tamamlanan projeler platformun “Bitirilen Projeler” bölümünde sergilenir.

Ek Özellikler:

    Yatırımcı Erişimi: Tamamlanan projeler yatırımcılara ve şirketlere sunulur. Yatırımcılar bu projelere yatırım yapabilir, projeleri satın alabilir veya hisse alabilir.

    Gemini AI Entegrasyonu:

        Kullanıcıların girdiği fikirleri analiz eder.

        Geliştirmek için gereken teknoloji, yazılım dili ve beceri seviyesini belirler.

        Yazılımcıların CV, GitHub ve LinkedIn profillerini analiz ederek onlara uygun projeleri önerir.

Projenin Amacı:

    Gerçek hayattaki problemleri çözmek.

    Geliştiricilere iş ve gelir fırsatı sunmak.

    Fikir sahiplerinin projelerinden kazanç elde etmesini sağlamak.

    Yatırımcılarla geliştiricileri bir araya getirerek sürdürülebilir ürünlerin ortaya çıkmasına öncülük etmek.